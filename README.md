Abstract:
Il cancro rappresenta una delle principali cause di morte a livello globale e costituisce un problema sanitario in costante crescita. Si stimano infatti entro il 2050 quasi 35 milioni di nuovi casi. Tra le soluzioni emergenti su cui la comunità scientifica si sta concentrando, i sistemi di machine learning (ML) stanno assumendo un ruolo centrale nell’analisi e nella classificazione di immagini prodotte da sistemi di screening, con l’obiettivo di individuare precocemente formazioni sospette da sottoporre a ulteriori accertamenti diagnostici.

In questo studio, è stata testata una rete neurale convoluzionale (Convolutional Neural Network, CNN) comunemente utilizzata per task di rilevamento e riconoscimento di oggetti, con lo scopo di classificare tumori al seno. Le immagini del dataset sono state preprocessate usando tecniche di riduzione del rumore, come:

- Logica Fuzzy
- Trasformata Wavelet
- Trasformata di Fourier
Le prestazioni dei modelli addestrati sono state confrontate per comprendere meglio l’efficacia delle tecniche utilizzate.

Particolare attenzione è stata dedicata all’interpretabilità dei modelli addestrati. A tal fine, è stato impiegato il metodo Grad-CAM, uno strumento che permette di identificare le aree maggiormente influenti nel processo predittivo. Questo approccio ha consentito un’analisi più approfondita dei risultati, in particolare per quanto riguarda i falsi positivi e falsi negativi, contribuendo a una migliore comprensione dei limiti e delle potenzialità del sistema.

Obiettivo
L'obiettivo principale di questo lavoro è confrontare l’impatto di diverse tecniche di preprocessamento delle immagini sulle performance di un modello di CNN, integrando un’analisi sull’interpretabilità delle previsioni del modello.




























